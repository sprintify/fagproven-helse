# Fagprøven - helsefagarbeider
Fagprøven er den eneste, og mest avgjørende «eksamen» i læretiden. Endelig kan du vise hva du har lært og hvordan du fungerer i jobben som lærling.

Fagprøven er individuell og laget spesielt for deg. Du kan bli prøvet i helsefremmende arbeid, kommunikasjon og yrkesutøvelse. Med andre ord alle de tre kompetansemålene.
Fagprøven tar normalt 3 dager, men kan utvides til 5 dager hvis det er behov for det.

Det vanlige er å utføre fagprøven på arbeidsplassen din, eller det stedet du har tilbrakt størstedelen av læretiden. Fagprøven kan gjennomføres fra to måneder før sluttdato, og innen to måneder etter sluttdato.

Normalt utføres fagprøven på arbeidsplassen din, men enkelte steder i landet blir fagprøven utført på et studiested vanligvis der du er utdannet. Og noen har nå prakis med å benytte dukke på prøvestasjonen til å gjennomføre fagprøven.

## Dette har du krav på
Bedriften skal stille med nødvendig arbeidsplass, materialer, redskaper og assistenthjelp til rådighet. Du skal ikke bli overlatt til deg selv, og det skal alltid være hjelp tilgjengelig.

